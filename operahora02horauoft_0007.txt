PRAEFATIO.

 

Horati carmina anno 1900 iterum a nobis edita post 25 an-
norum moram nunc demum sequitur sermonum epistularum artis
poeticae altera recensio. ut in priore nostra Horati operum
recensione Alfredus Holder recensendos susceperat sermones.
quod opus ne efficeret, initio multis aliis litterarum studiis pro-
hibitus est, et cum anno 1916 defunctus esset amicissimus noster,
nos in illius uicem succedere coacti sumus. Ioannes Endt et
Iosephus Dorsch, quos Pragae habuimus discipulos, summam
operam suam studiumque nobis nauare parati erant, ita ut illius
auxilio apparatus criticus, huius loci similes perfici possent.
’ praeterea in colligendis et augendis locis similibus summa
scientia Caroli Weymann‚ doctissimi uniuersitatis Monacensis
professoris, magno nobis fuit usui. oum uero oculorum nostrorum
acies iamiam hebescere coepisset, uicem nostram expleuerunt
familiarissimus iuuenis Eugenius Staiger, gymnasii Uracensis
praeceptor, et Ioannes Alphonsus Simon, professor Coloniensis,
qui una cum Ioanne Endt librum typis exprimendum curauerunt.

At cum in ipsa recensione philologica hae tantae difficul-
tates superandae erant, tum multo difficilius erat inuenire
librarium, qui libri edendi sumptus faueret. quod ut feliciter
eueniret, multi trans Oceanum amici magna pecunia oblata
summum adhibuerunt studium: in quibus maxime laudandus est -
illustrissimus ille Moses B. Slaughter, uniuersitatis Madison Wis.
professor, cum summo dolore nostro praematura morte absumptus,
eiusque collega R. A. Hohlfeld, deinde J. M. Wuelfing St. Louis,
liberalissimus ille Germaniae litterarum fautor. societas quoque
illa ad propagandam in Bohemia Germanicam scientiam artem
litteras constituta largam stipem contulit. itaque, cum B. G.
Teubner, quocum iterum ac saepius de emittendo libro egimus,
funestis illis rei nummariae ruinae temporibus a maioribus
sumptibus abhorreret, negotio audacter suscepto opus in lucem
produxit Walter Biedermann Ienensis, librorum impiger red-
emptor qui etiam prioris uoluminis (carminum) cetera exempla
a Teubnero suscepit uendendos.

Omnibus his fautoribus, quorum officio factum est, ut quae
in adulescentia deposuimus rudimenta post 60 annorum inter-
uallum repetita et perfecta uideamus, gratias agimus ex animi
sententia quam maximas.

Otto Keller.

